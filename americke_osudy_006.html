<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Dříči v&nbsp;činžácích">
    <meta name="apple-mobile-web-app-capable" content="yes">
    <title>Dříči v&nbsp;činžácích</title>
    <link rel="stylesheet" href="./style/style.min.css" media="screen" integrity="sha256-suCzP2DeAjpjfeO4Ne4lRICbrGRKid9aAmWDin20Cww=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Theodore Dreiser: Americké osudy">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Americké osudy">
    <meta property="og:title" content="Americké osudy">
    <meta property="og:type" content="book">
    <meta property="og:book:author" content="Theodore Dreiser">
    <meta property="twitter:title" content="Theodore Dreiser: Americké osudy">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./americke_osudy_005.html">
    <link rel="next" href="./americke_osudy_007.html">
    <meta name="nb-order" content="2">
    <link rel="self" href="americke_osudy_006.html">
    <meta name="nb-identifier" content="dreiser-americke-osudy-b9ca0c4">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3532" data-nb-chars="21425">
    <nav role="doc-toc">
      <ul class="plain section">
        <li><a href="americke_osudy_005.html">Sv.&nbsp;Columba a&nbsp;řeka</a></li>
        <li><a href="americke_osudy_006.html">Dříči v&nbsp;činžácích</a></li>
        <li><a href="americke_osudy_007.html">Ústraní vyřazených</a></li>
        <li><a href="americke_osudy_008.html">Útočiště</a>
          <ol class="headings-toc">
            <li><a href="americke_osudy_008.html#i">I</a></li>
            <li><a href="americke_osudy_008.html#ii">II</a></li>
            <li><a href="americke_osudy_008.html#iii">III</a></li>
            <li><a href="americke_osudy_008.html#iv">IV</a></li>
            <li><a href="americke_osudy_008.html#v">V</a></li>
            <li><a href="americke_osudy_008.html#vi">VI</a></li>
            <li><a href="americke_osudy_008.html#vii">VII</a></li>
            <li><a href="americke_osudy_008.html#viii">VIII</a></li>
          </ol>
        </li>
        <li><a href="americke_osudy_009.html">Na okraji života</a>
          <ol class="headings-toc">
            <li><a href="americke_osudy_009.html#muži-venbsptmě">Muži ve&nbsp;tmě</a></li>
            <li><a href="americke_osudy_009.html#muži-vbouři">Muži v&nbsp;bouři</a></li>
            <li><a href="americke_osudy_009.html#muži-venbspsněhu">Muži ve&nbsp;sněhu</a></li>
          </ol>
        </li>
        <li><a href="americke_osudy_010.html">Přízrak zlata</a></li>
        <li><a href="americke_osudy_011.html">Půjdete na chvíli ke mně?</a></li>
        <li><a href="americke_osudy_012.html">De Maupassant mladší</a></li>
        <li><a href="americke_osudy_013.html">Písničkáři</a></li>
        <li><a href="americke_osudy_014.html">Princ zlodějem</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./americke_osudy_005.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="17"><span class="idea" data-nb-ref-number="1" id="idea1" data-nb-words="3" data-nb-chars="17">Dříči v&nbsp;činžácích</span></h1>
        <section>
          <p class="chunk" data-nb-ref-number="2" data-nb-words="98" data-nb-chars="597"><span class="idea" data-nb-ref-number="2" id="idea2" data-nb-words="98" data-nb-chars="597">V&nbsp;New Yorku je&nbsp;sto tisíc lidí, kteří za&nbsp;nepříznivých podmínek pracují za&nbsp;mzdu tak malou, že&nbsp;je&nbsp;i&nbsp;nepoučená široká veřejnost pokládá za&nbsp;zvláštní společenskou vrstvu. Někteří je&nbsp;nazývají dělníky na&nbsp;šicích strojích, jiní jim říkají dříči v&nbsp;činžácích a&nbsp;ještě jiní o&nbsp;nich říkávají, že&nbsp;pracují za&nbsp;hladové mzdy; ale ve&nbsp;všeobecném smyslu je&nbsp;všechny zahrnuje název činžákoví dělníci. Na&nbsp;některých místech tvoří celé veliké skupiny, jinde jen malé ostrůvky, a&nbsp;práci jim opatřují vedoucí dílen a&nbsp;zástupci továren, kteří dostávají plat právě tak malý a&nbsp;právě tak těžce si&nbsp;vydělávají na&nbsp;živobytí jako oni sami.</span></p>
          <p class="chunk" data-nb-ref-number="3" data-nb-words="72" data-nb-chars="430"><span class="idea" data-nb-ref-number="3" id="idea3" data-nb-words="72" data-nb-chars="430">Zajděte do&nbsp;kterékoli z&nbsp;těchto končin a&nbsp;setkáte se&nbsp;s&nbsp;civilizací, která je&nbsp;tak podivná a&nbsp;neamerická, jako by&nbsp;vůbec nepatřila do&nbsp;této země. Mezi nejvýraznější zjevy zde patří dvoukoláky a&nbsp;tržní stánky. Pro tyto končiny jsou příznačné také malé krámky a&nbsp;špinavá okna. A&nbsp;nadto je&nbsp;tu&nbsp;ovzduší přelidněnosti a&nbsp;chudoby. Každému je&nbsp;zřejmé, že&nbsp;tito lidé žijí velmi energicky. Ve&nbsp;spěchu a&nbsp;nadšení jejich života je&nbsp;něco, co&nbsp;připomíná mravence.</span></p>
          <p class="chunk" data-nb-ref-number="4" data-nb-words="182" data-nb-chars="1158"><span class="idea" data-nb-ref-number="4" id="idea4" data-nb-words="182" data-nb-chars="1158">Jestliže se&nbsp;zastavíte a&nbsp;odvrátíte pozornost od&nbsp;ruchu v&nbsp;ulici, začnou vás upoutávat domy. Z&nbsp;převážné většiny jsou to&nbsp;čtyřpatrové a&nbsp;pětipatrové budovy, tu&nbsp;a&nbsp;tam je&nbsp;nějaký dům šestipatrový nebo dokonce sedmipatrový; všechny jsou bez výtahů a&nbsp;všechny jsou s&nbsp;výjimkou těch nejvyšších neobyčejně staré. Mají úzké, špinavé a&nbsp;neosvětlené vchody, které vedou k&nbsp;temnému a&nbsp;často chatrnému schodišti. Jinde jsou zase průchody vedoucí jako úzké tunely k&nbsp;zadním činžákům a&nbsp;dílnám ve&nbsp;dvoře. Železná požární schodiště vedou ve&nbsp;všech případech od&nbsp;střechy k&nbsp;prvnímu patru, poněvadž to&nbsp;zákon předpisuje. Kde není jiných vchodů, tam jsou i&nbsp;přímo z&nbsp;ulice postaveny železné schody. Vzhůru po&nbsp;zdech šplhají staré trubky vodovodu. Neexistuje zde nic takového jako zdravotně nezávadné potrubí. V&nbsp;celých dvou blocích domů zřídka uvidíte v&nbsp;chodbách plynové hořáky. Z&nbsp;deseti bytů snad ani v&nbsp;jediném nemají zařízen přívod studené a&nbsp;teplé vody. V&nbsp;jiných čtvrtích mají jako samozřejmost ledničky, vestavěná umyvadla a&nbsp;koupací vany, ale tito lidé nevědí, co&nbsp;to&nbsp;jsou moderní vymoženosti. Ústřední topení, vany s&nbsp;přívodem teplé a&nbsp;studené vody, výlevky, to&nbsp;v&nbsp;této končině ještě nikdo nezavedl.</span></p>
          <p class="chunk" data-nb-ref-number="5" data-nb-words="161" data-nb-chars="956"><span class="idea" data-nb-ref-number="5" id="idea5" data-nb-words="161" data-nb-chars="956">Takřka všechny tyto domy jsou natřeny nevýraznou červení a&nbsp;takřka všechny jsou rozděleny na&nbsp;bydliště nejnezdravějším způsobem. Původně bylo pět místností v&nbsp;každém patře rozděleno na&nbsp;dva byty, ale nyní jsou jednotlivé byty ještě dále rozděleny a&nbsp;v&nbsp;prostoru, který byl zamýšlen pro jednu rodinu, bydlí dvě nebo tři rodiny, někdy čtyři nebo pět rodin. Jsou rodiny tak chudé nebo tak šetrné a&nbsp;nečisté, že&nbsp;se&nbsp;tísní s&nbsp;jinými rodinami, a&nbsp;pak bydlí sedm nebo osm lidí ve&nbsp;dvou místnostech. Železné stojany pokryté holými prkny tvoří lůžko, které lze podle potřeby rozšířit nebo zmenšit. Když nastane noc, ulehnou na&nbsp;takové postele čtyři lidé nebo i&nbsp;pět a&nbsp;šest, někdy až&nbsp;sedm. Když nastane jitro, ložní prádlo, lze-li to&nbsp;tak nazvat, je&nbsp;odstraněno a&nbsp;prken se&nbsp;používá jako stolu. V&nbsp;jedné místnosti jsou kamna, potřeby k&nbsp;vaření, židle a&nbsp;šicí stroj. V&nbsp;druhé je&nbsp;postel, ložní prádlo a&nbsp;různé druhy uskladněného zboží. Zde obyvatelé jedí, spí a&nbsp;obvykle se&nbsp;také trochu myjí.</span></p>
          <p class="chunk" data-nb-ref-number="6" data-nb-words="163" data-nb-chars="950"><span class="idea" data-nb-ref-number="6" id="idea6" data-nb-words="163" data-nb-chars="950">Mluvím zde o&nbsp;případech nejhorších, které jsou zde naneštěstí běžné v&nbsp;tom smyslu, že&nbsp;je&nbsp;jich velmi mnoho. V&nbsp;lepších případech jsou ve&nbsp;dvou místnostech ubytováni tři nebo čtyři lidé. Nebylo by&nbsp;snadno udat počet rodin, které zde žijí v&nbsp;prostoru méně stísněném. Průměrně bydlí ve&nbsp;dvou místnostech pět lidí. Podomní obchodník nebo prodavač zboží s&nbsp;dvoukolákem, jenž se&nbsp;dostane tak daleko, že&nbsp;může bydlit ve&nbsp;dvou místnostech, poněvadž pracuje i&nbsp;jeho žena a&nbsp;děti, je&nbsp;na&nbsp;tom ve&nbsp;zdejších poměrech dobře. Otcové i&nbsp;matky, synové i&nbsp;dcery, všichni chodí do&nbsp;práce. Jestliže otec nemůže dostat práci a&nbsp;matka ji&nbsp;může dostat, pak ji&nbsp;přijme. Jestliže dcera nemůže dostat práci, kdežto otec a&nbsp;matka ji&nbsp;dostanou, je&nbsp;dceřinou povinností starat se&nbsp;o&nbsp;domácnost a&nbsp;brát si&nbsp;domů šití. Jestliže jsou chlapci nebo dívky příliš mladí, aby mohli chodit na&nbsp;práci do&nbsp;dílen, jsou povinni pomáhat při šití, na&nbsp;kterém se&nbsp;pracuje doma. Od&nbsp;rána do&nbsp;večera samá práce v&nbsp;té nebo oné podobě.</span></p>
          <p class="chunk" data-nb-ref-number="7" data-nb-words="122" data-nb-chars="756"><span class="idea" data-nb-ref-number="7" id="idea7" data-nb-words="122" data-nb-chars="756">Pokud jde o&nbsp;sám druh těchto lidí, je&nbsp;to&nbsp;podivná směs všech národů a&nbsp;vyznání. Den co&nbsp;den můžete spatřit osobní nebo nákladní vozy, jak opouštějí přistěhovaleckou stanici u&nbsp;Battery, přeplněny těmi, kteří právě připluli a&nbsp;kteří teď odjíždějí, aby se&nbsp;stali obyvateli té&nbsp;nebo oné části této přelidněné čtvrti. Jsou to&nbsp;Řekové, Italové, Rusové, Poláci, Syřané, Arméni a&nbsp;Maďaři. Židů je&nbsp;mnoho – je&nbsp;nutno rozdělovat je&nbsp;mezi různé národy, jejichž jazyky hovoří. Všichni jsou postiženi bídou, všichni přišli do&nbsp;tohoto nového světa vydělávat si&nbsp;na&nbsp;živobytí. Obrovská většina z&nbsp;nich nemá naprosto nic nad těch deset dolarů, jež musí každý z&nbsp;nich při příjezdu mít, jak to&nbsp;mají přistěhovalečtí inspektoři nařízeno kontrolovat. Tito lidé doplňují onu oblast, o&nbsp;níž mluvím.</span></p>
          <p class="chunk" data-nb-ref-number="8" data-nb-words="76" data-nb-chars="454"><span class="idea" data-nb-ref-number="8" id="idea8" data-nb-words="76" data-nb-chars="454">S&nbsp;týmiž sto tisíci a&nbsp;za týchž podmínek žijí v&nbsp;činžácích mnozí lidé, kteří se&nbsp;nenarodili v&nbsp;cizině. Vím sám o&nbsp;amerických otcích, kteří se&nbsp;dostali tam, kde je&nbsp;nutno pracovat, jako pracují tito cizinci. Jsou americké matky, zde vyrostlé, jež nikdy nebyly schopny pozvednout se&nbsp;nad životní podmínky, v&nbsp;kterých dnes žijí. Tisíce dětí, narozených a&nbsp;vychovávaných v&nbsp;New Yorku, vyrůstají zde za&nbsp;podmínek, jež by&nbsp;se&nbsp;lépe hodily do&nbsp;nějaké čtvrti brlohů v&nbsp;Cařihradě.</span></p>
          <p class="chunk" data-nb-ref-number="9" data-nb-words="147" data-nb-chars="886"><span class="idea" data-nb-ref-number="9" id="idea9" data-nb-words="147" data-nb-chars="886">Znám v&nbsp;této končině místnost, kde u&nbsp;prosté dřevěné lavice nebo u&nbsp;stolu sedí Maďar ve&nbsp;středních letech se&nbsp;ženou a&nbsp;patnáctiletou dcerou a&nbsp;šijí. Maďar patrně není „poctivý árijec“, neboť vypadá, jako by&nbsp;měl v&nbsp;žilách židovskou krev. Matka a&nbsp;dcera mají temnou olivovou pleť, příznačnou spíše pro Italy než pro kteroukoli jinou národnost. Jistě je&nbsp;to&nbsp;však jen shoda okolností, neboť tyto národnosti se&nbsp;jen zřídka mísí. Mezi nimi a&nbsp;na blízké židli je&nbsp;navršeno množství kalhot, na&nbsp;kterých budou pracovat. Na&nbsp;každé z&nbsp;těch kalhot je&nbsp;třeba přišít dvě přezky a&nbsp;knoflík. Neobroubené dolní konce je&nbsp;nutno založit a&nbsp;přistehovat a&nbsp;vnitřek kolem horního konce je&nbsp;třeba obroubit kusem pruhované látky, která již je&nbsp;tam přistěhována. Jejich povinností je&nbsp;pevně rukama přišít, co&nbsp;již je&nbsp;přistehováno. Tuto práci nelze na&nbsp;stroji udělat, a&nbsp;tak se&nbsp;stalo zvykem rozdělovat ji&nbsp;po&nbsp;činžácích. Mají práci dokončit.</span></p>
          <p class="chunk" data-nb-ref-number="10" data-nb-words="118" data-nb-chars="679"><span class="idea" data-nb-ref-number="10" id="idea10" data-nb-words="118" data-nb-chars="679">Nebylo by&nbsp;důvodu zabývat se&nbsp;blíže právě těmito lidmi, kdyby nevědomky neporušovali zákon. Podle nových nařízení nesmějí si&nbsp;dělníci v&nbsp;činžácích počínat, jak se&nbsp;jim zlíbí. Nestačí, aby měli vrozenou a&nbsp;nezbytnou touhu po&nbsp;práci. Je&nbsp;třeba, aby pracovali v&nbsp;určitých podmínkách. Tak je&nbsp;nyní zákon, že&nbsp;podlahy musí být čisté a&nbsp;stropy obíleny. Na&nbsp;stěnách nesmí být žádná špína. V&nbsp;žádné místnosti, kde se&nbsp;pracuje, nesmí být nic takového jako postel a&nbsp;nikdy nesmějí v&nbsp;jedné místnosti pracovat tři lidé současně. Zákon a&nbsp;řád praví, že&nbsp;stačí jedna osoba. Ostatní&nbsp;– otec a&nbsp;dcera nebo matka a&nbsp;dcera nebo matka a&nbsp;otec&nbsp;– mají jít pracovat do&nbsp;dílen a&nbsp;zde ponechat jen jednu osobu. Tak praví zákon.</span></p>
          <p class="chunk" data-nb-ref-number="11" data-nb-words="69" data-nb-chars="400"><span class="idea" data-nb-ref-number="11" id="idea11" data-nb-words="69" data-nb-chars="400">Tito tři lidé, kteří mohou vykonávat jen tato dvě zaměstnání, nevyhověli takřka žádnému z&nbsp;těchto nařízení. Místnost není tak čistá, jak by&nbsp;měla být. Podlaha je&nbsp;špinavá. Nahoře je&nbsp;zakouřený strop a&nbsp;v&nbsp;jednom z&nbsp;koutů je&nbsp;postel. Dvě malá okna, u&nbsp;nichž pracují, místnost dostatečně nevětrají, a&nbsp;tak je&nbsp;v&nbsp;ní zatuchlý vzduch. Ze&nbsp;všeho nejhorší však je, že&nbsp;pracují tři v&nbsp;jedné místnosti a&nbsp;že nemají povolení.</span></p>
          <p class="chunk" data-nb-ref-number="12" data-nb-words="26" data-nb-chars="172"><span class="idea" data-nb-ref-number="12" id="idea12" data-nb-words="26" data-nb-chars="172">„Tak co,“ táže se&nbsp;inspektor, jakmile otevře dveře&nbsp;– neboť vykonavatelé zákona, kteří ustavičně na&nbsp;tyto lidi dohlížejí, dbají velmi málo zdvořilosti&nbsp;– „šijete tady kalhoty?“</span></p>
          <p class="chunk" data-nb-ref-number="13" data-nb-words="95" data-nb-chars="569"><span class="idea" data-nb-ref-number="13" id="idea13" data-nb-words="95" data-nb-chars="569">„Cože?“ praví Maďar a&nbsp;zvedá krátkozrace oči. Není to&nbsp;pro něj nic nového, jestliže někdo takto vniká do&nbsp;jeho soukromí. Nebyl-li předem varován a&nbsp;nezamkl-li dveře, tu&nbsp;strážníci a&nbsp;detektivové, zdravotní inspektoři a&nbsp;jiné úřední osoby často strkají hlavy do&nbsp;dveří nebo vstupují a&nbsp;vyptávají se&nbsp;na&nbsp;různé věci. Někdy se&nbsp;dovoleně prohrabávají jeho majetkem a&nbsp;vyhrožují mu&nbsp;za&nbsp;to, že&nbsp;něco skrývá. Všeobecně mají tyto úřední osoby sklon chovat se&nbsp;nafoukaně a&nbsp;povýšenecky spílat z&nbsp;důvodů, o&nbsp;nichž nemá ani ponětí. Jiné úřední osoby dělaly totéž ve&nbsp;staré vlasti; je&nbsp;to&nbsp;zvykem i&nbsp;zde.</span></p>
          <p class="chunk" data-nb-ref-number="14" data-nb-words="15" data-nb-chars="106"><span class="idea" data-nb-ref-number="14" id="idea14" data-nb-words="15" data-nb-chars="106">„Tak co,“ praví inspektor a&nbsp;velitelsky přistupuje blíž, „šijete tady kalhoty? Všichni tři? Máte povolení?“</span></p>
          <p class="chunk" data-nb-ref-number="15" data-nb-words="8" data-nb-chars="42"><span class="idea" data-nb-ref-number="15" id="idea15" data-nb-words="8" data-nb-chars="42">„Cože?“ říká bledý Maďar a&nbsp;ustává v&nbsp;práci.</span></p>
          <p class="chunk" data-nb-ref-number="16" data-nb-words="9" data-nb-chars="50"><span class="idea" data-nb-ref-number="16" id="idea16" data-nb-words="9" data-nb-chars="50">„Kde máte povolení&nbsp;– papíry? Nemáte na&nbsp;to&nbsp;papíry?“</span></p>
          <p class="chunk" data-nb-ref-number="17" data-nb-words="38" data-nb-chars="203"><span class="idea" data-nb-ref-number="17" id="idea17" data-nb-words="38" data-nb-chars="203">Maďar, jenž tuto práci nedělá dost dlouho, aby znal zákony, opírá se&nbsp;lokty o&nbsp;stůl a&nbsp;znepokojeně hledí do&nbsp;tváře příchozího. Co&nbsp;to&nbsp;vlastně ten pán chce? Jeho žena se&nbsp;dívá právě tak tázavě a&nbsp;mluví s&nbsp;dcerou.</span></p>
          <p class="chunk" data-nb-ref-number="18" data-nb-words="7" data-nb-chars="32"><span class="idea" data-nb-ref-number="18" id="idea18" data-nb-words="7" data-nb-chars="32">„Co to&nbsp;chce?“ ptá se&nbsp;otec dcery.</span></p>
          <p class="chunk" data-nb-ref-number="19" data-nb-words="10" data-nb-chars="71"><span class="idea" data-nb-ref-number="19" id="idea19" data-nb-words="10" data-nb-chars="71">„Chce papíry,“ odpovídá dcera maďarsky. „Říká, že&nbsp;musíme mít povolení.“</span></p>
          <p class="chunk" data-nb-ref-number="20" data-nb-words="9" data-nb-chars="61"><span class="idea" data-nb-ref-number="20" id="idea20" data-nb-words="9" data-nb-chars="61">„Papíry?“ opakuje Maďar, vzhlíží a&nbsp;vrtí záporně hlavou. „Ne.“</span></p>
          <p class="chunk" data-nb-ref-number="21" data-nb-words="12" data-nb-chars="71"><span class="idea" data-nb-ref-number="21" id="idea21" data-nb-words="12" data-nb-chars="71">„Tak tedy nemáte povolení? Hned jsem si&nbsp;to&nbsp;myslil. Pro koho pracujete?“</span></p>
          <p class="chunk" data-nb-ref-number="22" data-nb-words="21" data-nb-chars="119"><span class="idea" data-nb-ref-number="22" id="idea22" data-nb-words="21" data-nb-chars="119">Otec zírá na&nbsp;dítě. Když vidí, že&nbsp;mu&nbsp;není rozuměno, inspektor říká: „Šéf, šéf! Který šéf vám dal dodělat tyhle kalhoty?“</span></p>
          <p class="chunk" data-nb-ref-number="23" data-nb-words="26" data-nb-chars="163"><span class="idea" data-nb-ref-number="23" id="idea23" data-nb-words="26" data-nb-chars="163">„Ach,“ odpovídá děvčátko, jež rozumí trochu lépe než ostatní, „šéf, už&nbsp;rozumím. Chce vědět, který šéf nám dal tyhle kalhoty.“ Druhou větu řekla otci cizím jazykem.</span></p>
          <p class="chunk" data-nb-ref-number="24" data-nb-words="9" data-nb-chars="58"><span class="idea" data-nb-ref-number="24" id="idea24" data-nb-words="9" data-nb-chars="58">„Řekni mu,“ praví matka maďarsky, „že se&nbsp;jmenuje Strakow.“</span></p>
          <p class="chunk" data-nb-ref-number="25" data-nb-words="3" data-nb-chars="25"><span class="idea" data-nb-ref-number="25" id="idea25" data-nb-words="3" data-nb-chars="25">„Strakow,“ opakuje dcera.</span></p>
          <p class="chunk" data-nb-ref-number="26" data-nb-words="73" data-nb-chars="431"><span class="idea" data-nb-ref-number="26" id="idea26" data-nb-words="73" data-nb-chars="431">„Tak tedy Strakow?“ říká inspektor. „Podíváme se&nbsp;tedy na&nbsp;pana Strakowa. Nesmíte už&nbsp;na&nbsp;tom pracovat. Slyšíte? Dávej pozor,“ obrací si&nbsp;tvář děvčátka k&nbsp;sobě, „řekni otci, že&nbsp;nesmí na&nbsp;tomhle pracovat, dokud nedostane povolení. Musí si&nbsp;dojít do&nbsp;čísla jedna na&nbsp;Madison Avenue a&nbsp;vyžádat si&nbsp;papíry. Nevím, jestli mu&nbsp;dají povolení nebo nedají, ale zeptat se&nbsp;tam může. Pak musí udělat čisto tady na&nbsp;podlaze. Strop se&nbsp;musí vybílit&nbsp;– rozumíš?“</span></p>
          <p class="chunk" data-nb-ref-number="27" data-nb-words="2" data-nb-chars="19"><span class="idea" data-nb-ref-number="27" id="idea27" data-nb-words="2" data-nb-chars="19">Děvčátko přikyvuje.</span></p>
          <p class="chunk" data-nb-ref-number="28" data-nb-words="32" data-nb-chars="192"><span class="idea" data-nb-ref-number="28" id="idea28" data-nb-words="32" data-nb-chars="192">„Postel v&nbsp;téhle místnosti nesmí být,“ dodává. „Jde-li to, musíte postel odstěhovat do&nbsp;druhé místnosti. Ty&nbsp;tady nesmíš pracovat. Jen jeden člověk tu&nbsp;může pracovat. Dva z&nbsp;vás musí ven do&nbsp;dílny.“</span></p>
          <p class="chunk" data-nb-ref-number="29" data-nb-words="50" data-nb-chars="328"><span class="idea" data-nb-ref-number="29" id="idea29" data-nb-words="50" data-nb-chars="328">Po&nbsp;celou tu&nbsp;dobu se&nbsp;ustaraní rodiče naklánějí dychtivě vpřed a&nbsp;pokoušejí se&nbsp;zachytit proud slov, jimž ani nemohou rozumět. Oba občas inspektora přerušují maďarskou otázkou: „Co je&nbsp;to?“, ale dcera nemá čas věnovat tomu pozornost. Tolik ji&nbsp;zaměstnává úsilí porozumět aspoň polovině, že&nbsp;nemá čas vysvětlovat. Konečně praví rodičům:</span></p>
          <p class="chunk" data-nb-ref-number="30" data-nb-words="6" data-nb-chars="39"><span class="idea" data-nb-ref-number="30" id="idea30" data-nb-words="6" data-nb-chars="39">„Říká, že&nbsp;tu&nbsp;všichni nesmíme pracovat.“</span></p>
          <p class="chunk" data-nb-ref-number="31" data-nb-words="6" data-nb-chars="40"><span class="idea" data-nb-ref-number="31" id="idea31" data-nb-words="6" data-nb-chars="40">„Cože?“ ptá se&nbsp;otec. „Nesmíme pracovat?“</span></p>
          <p class="chunk" data-nb-ref-number="32" data-nb-words="24" data-nb-chars="145"><span class="idea" data-nb-ref-number="32" id="idea32" data-nb-words="24" data-nb-chars="145">„Ne,“ odpovídá dcera. „Tři nesmíme pracovat v&nbsp;jedné místnosti. To&nbsp;je&nbsp;proti zákonu. Jen jeden. Říká, že&nbsp;v&nbsp;téhle místnosti smí pracovat jen jeden.“</span></p>
          <p class="chunk" data-nb-ref-number="33" data-nb-words="31" data-nb-chars="189"><span class="idea" data-nb-ref-number="33" id="idea33" data-nb-words="31" data-nb-chars="189">„Jakže!“ volá otec, zatímco dcera dál mlhavě vykládá smysl nařízení. Za&nbsp;její řeči se&nbsp;tvář starého muže mění. Jeho žena se&nbsp;naklání vpřed a&nbsp;celý její postoj vyjadřuje bolestné, účastné obavy.</span></p>
          <p class="chunk" data-nb-ref-number="34" data-nb-words="7" data-nb-chars="54"><span class="idea" data-nb-ref-number="34" id="idea34" data-nb-words="7" data-nb-chars="54">„Nesmíme pracovat?“ opakuje. „Už nesmím dál pracovat?“</span></p>
          <p class="chunk" data-nb-ref-number="35" data-nb-words="9" data-nb-chars="68"><span class="idea" data-nb-ref-number="35" id="idea35" data-nb-words="9" data-nb-chars="68">„Ne,“ potvrzuje inspektor, „tři v&nbsp;jedné místnosti nesmíte pracovat.“</span></p>
          <p class="chunk" data-nb-ref-number="36" data-nb-words="45" data-nb-chars="256"><span class="idea" data-nb-ref-number="36" id="idea36" data-nb-words="45" data-nb-chars="256">Maďar vysunuje vpřed pravou nohu a&nbsp;je zřejmé, že&nbsp;na&nbsp;ní&nbsp;utrpěl nějaké zranění. Zasypává dceru přívalem slov a&nbsp;ona pak vysvětluje, že&nbsp;prodával zboží s&nbsp;dvoukolákem, že&nbsp;však byl těžce raněn do&nbsp;nohy a&nbsp;nemůže chodit. Nemůže dělat nic jiného než pomáhat při šití.</span></p>
          <p class="chunk" data-nb-ref-number="37" data-nb-words="30" data-nb-chars="148"><span class="idea" data-nb-ref-number="37" id="idea37" data-nb-words="30" data-nb-chars="148">„To je&nbsp;opravdu zlé,“ říká inspektor, když to&nbsp;slyší, „ale nemohu s&nbsp;tím nic dělat. Je&nbsp;na&nbsp;to&nbsp;zákon. Musíte v&nbsp;té věci jít na&nbsp;úřad. Já&nbsp;nemohu nic dělat.“</span></p>
          <p class="chunk" data-nb-ref-number="38" data-nb-words="74" data-nb-chars="414"><span class="idea" data-nb-ref-number="38" id="idea38" data-nb-words="74" data-nb-chars="414">Užaslá a&nbsp;nešťastná dcera vysvětluje a&nbsp;pak mlčky usedají. Od&nbsp;doby, kdy se&nbsp;tomu otec naučil, vydělávají pouhých pět centů za&nbsp;jedny kalhoty, a&nbsp;pracují-li od&nbsp;pěti ráno do&nbsp;jedenácti večer, neudělají víc než dva tucty kalhot za&nbsp;den&nbsp;– jinými slovy, vydělají si&nbsp;sedm dolarů a&nbsp;dvacet centů za&nbsp;týden. Jestliže je&nbsp;něco zdrží, jak se&nbsp;často stává, příjem klesne na&nbsp;šest a&nbsp;nezřídka i&nbsp;na pět dolarů. Týdně platí dva dolary činže.</span></p>
          <p class="chunk" data-nb-ref-number="39" data-nb-words="27" data-nb-chars="154"><span class="idea" data-nb-ref-number="39" id="idea39" data-nb-words="27" data-nb-chars="154">„Tak je&nbsp;to&nbsp;tedy!“ říká otec a&nbsp;jeho ústa zůstávají otevřena. Příliš ho&nbsp;to&nbsp;zasáhlo a&nbsp;uvedlo do&nbsp;rozpaků, aby věděl, co&nbsp;dělat. Matka neklidně pohybuje rukama.</span></p>
          <p class="chunk" data-nb-ref-number="40" data-nb-words="21" data-nb-chars="127"><span class="idea" data-nb-ref-number="40" id="idea40" data-nb-words="21" data-nb-chars="127">„Tak slyšíte mě,“ říká inspektor, vyjímá kovovou známku a&nbsp;připevňuje ji&nbsp;na&nbsp;zboží, „nesmíte tu&nbsp;už&nbsp;pracovat. Dojděte si&nbsp;na&nbsp;úřad.“</span></p>
          <p class="chunk" data-nb-ref-number="41" data-nb-words="13" data-nb-chars="71"><span class="idea" data-nb-ref-number="41" id="idea41" data-nb-words="13" data-nb-chars="71">„Jakže?“ ptá se&nbsp;otec a&nbsp;zírá na&nbsp;bezmocnou rodinu, když se&nbsp;dveře zavřely.</span></p>
          <p class="chunk" data-nb-ref-number="42" data-nb-words="1" data-nb-chars="6"><span class="idea" data-nb-ref-number="42" id="idea42" data-nb-words="1" data-nb-chars="6">Jakže!</span></p>
          <p class="chunk" data-nb-ref-number="43" data-nb-words="130" data-nb-chars="803"><span class="idea" data-nb-ref-number="43" id="idea43" data-nb-words="130" data-nb-chars="803">Na&nbsp;téže obchůzce přichází inspektor později do&nbsp;dílny, z&nbsp;níž si&nbsp;starý Maďar opatřil práci na&nbsp;dokončování kalhot. Je&nbsp;ozbrojen plnou mocí nad celou tou končinou. V&nbsp;jeho kapse jsou známky, z&nbsp;nichž jednu vždy připevní na&nbsp;oděvy, na&nbsp;kterých je&nbsp;přikázáno ustat v&nbsp;práci. Jestliže někdo známku odstraní, dopouští se&nbsp;tím trestného činu. Jestliže známka zůstane přivěšena, nikdo se&nbsp;zboží nesmí dotknout, dokud ten, který zadal práci, nevysvětlí dohlížiteli z&nbsp;továrny, jak k&nbsp;tomu došlo, že&nbsp;dával dokončovat oděvy obyvatelům činžáků, kteří nemají povolení. To&nbsp;je&nbsp;zase jeho trestný čin. Nesmí se&nbsp;ani dotknout oděvů, které jim dal do&nbsp;práce. Jestliže by&nbsp;je&nbsp;chtěl starý Maďar vrátit, nesmí je&nbsp;přijmout a&nbsp;nesmí za&nbsp;ně&nbsp;nic zaplatit. Tito lidé, kteří zadávají práci, a&nbsp;jejich zaměstnavatelé zasluhují sami, aby byli vylíčeni.</span></p>
          <p class="chunk" data-nb-ref-number="44" data-nb-words="109" data-nb-chars="643"><span class="idea" data-nb-ref-number="44" id="idea44" data-nb-words="109" data-nb-chars="643">Dílna jednoho z&nbsp;nich je&nbsp;ve&nbsp;třetím patře zadní budovy, jež byla kdysi obytným domem, teď ji&nbsp;však celou obsadily výrobny oděvů, dílny, kde se&nbsp;pracuje za&nbsp;hladové mzdy. Vystoupit tam lze po&nbsp;temném, páchnoucím, rozvrzaném schodišti. Všude je&nbsp;tu&nbsp;slyšet hluk a&nbsp;mnoho hlasů, směs rachotu šicích strojů a&nbsp;lidského hovoru. Jestliže otevřete dveře, šedovlasý žid, jemuž dlouhý vous splývá patriarchálně na&nbsp;prsa, podívá se&nbsp;na&nbsp;vás přes rameno od&nbsp;cihlových kamen, kde právě zvedá znovu rozpálenou žehličku. Jiní se&nbsp;na&nbsp;vás podívají přes šicí stroje a&nbsp;žehlicí prkna, nad nimiž jsou sehnuti. Je&nbsp;to&nbsp;místnost šerá, je&nbsp;v&nbsp;ní horký zápach a&nbsp;podlaha v&nbsp;ní je&nbsp;špinavá.</span></p>
          <p class="chunk" data-nb-ref-number="45" data-nb-words="23" data-nb-chars="159"><span class="idea" data-nb-ref-number="45" id="idea45" data-nb-words="23" data-nb-chars="159">„Pracuje pro vás na&nbsp;dodělávkách nějaký člověk jménem Koslovsky?“ táže se&nbsp;inspektor drobného syrského žida jasných očí, jenž je&nbsp;zřejmě majitelem tohoto podniku.</span></p>
          <p class="chunk" data-nb-ref-number="46" data-nb-words="15" data-nb-chars="100"><span class="idea" data-nb-ref-number="46" id="idea46" data-nb-words="15" data-nb-chars="100">„Koslovsky?“ opakuje po&nbsp;něm nepokojným, úslužným a&nbsp;smířlivým hlasem. „Koslovsky? Kdo to&nbsp;má&nbsp;být? Ne.“</span></p>
          <p class="chunk" data-nb-ref-number="47" data-nb-words="7" data-nb-chars="42"><span class="idea" data-nb-ref-number="47" id="idea47" data-nb-words="7" data-nb-chars="42">„Pracuje na&nbsp;dodělávkách, už&nbsp;jsem to&nbsp;řekl.“</span></p>
          <p class="chunk" data-nb-ref-number="48" data-nb-words="20" data-nb-chars="99"><span class="idea" data-nb-ref-number="48" id="idea48" data-nb-words="20" data-nb-chars="99">„Ano, na&nbsp;dodělávkách&nbsp;– řekl jste to. Nepracuje pro mne&nbsp;– jen maličko&nbsp;– tu&nbsp;a&nbsp;tam nějaké ty&nbsp;kalhoty.“</span></p>
          <p class="chunk" data-nb-ref-number="49" data-nb-words="5" data-nb-chars="31"><span class="idea" data-nb-ref-number="49" id="idea49" data-nb-words="5" data-nb-chars="31">„Věděl jste, že&nbsp;nemá povolení?“</span></p>
          <p class="chunk" data-nb-ref-number="50" data-nb-words="11" data-nb-chars="68"><span class="idea" data-nb-ref-number="50" id="idea50" data-nb-words="11" data-nb-chars="68">„Ne, ne. Nevěděl jsem to. Nemá povolení? Což opravdu nemá povolení?“</span></p>
          <p class="chunk" data-nb-ref-number="51" data-nb-words="32" data-nb-chars="172"><span class="idea" data-nb-ref-number="51" id="idea51" data-nb-words="32" data-nb-chars="172">„Předpokládá se&nbsp;o&nbsp;vás, že&nbsp;to&nbsp;víte. Už&nbsp;jsem vám to&nbsp;říkal dříve. Budete se&nbsp;za&nbsp;to&nbsp;zodpovídat před úřadem. Dal jsem tam na&nbsp;jeho zboží známky. Nesmíte je&nbsp;přijmout. Rozumíte mi?“</span></p>
          <p class="chunk" data-nb-ref-number="52" data-nb-words="16" data-nb-chars="99"><span class="idea" data-nb-ref-number="52" id="idea52" data-nb-words="16" data-nb-chars="99">„Ano,“ říká majitel vzrušeně. „Nepřijmu je. Už&nbsp;ode mne žádnou práci nedostane. Kdy jste to&nbsp;udělal?“</span></p>
          <p class="chunk" data-nb-ref-number="53" data-nb-words="9" data-nb-chars="57"><span class="idea" data-nb-ref-number="53" id="idea53" data-nb-words="9" data-nb-chars="57">„Právě dnes ráno. Vaše zboží pošleme do&nbsp;hlavní úřadovny.“</span></p>
          <p class="chunk" data-nb-ref-number="54" data-nb-words="11" data-nb-chars="66"><span class="idea" data-nb-ref-number="54" id="idea54" data-nb-words="11" data-nb-chars="66">„Tak tedy,“ odpovídá slabě. „Tak to&nbsp;tedy je. Správně. Pojďte sem.“</span></p>
          <p class="chunk" data-nb-ref-number="55" data-nb-words="8" data-nb-chars="38"><span class="idea" data-nb-ref-number="55" id="idea55" data-nb-words="8" data-nb-chars="38">Inspektor jde za&nbsp;ním ke&nbsp;stolu v&nbsp;koutě.</span></p>
          <p class="chunk" data-nb-ref-number="56" data-nb-words="33" data-nb-chars="180"><span class="idea" data-nb-ref-number="56" id="idea56" data-nb-words="33" data-nb-chars="180">„Nemohl byste mi&nbsp;z&nbsp;toho pomoci?“ táže se&nbsp;s&nbsp;podivným židovským přízvukem. „Nevěděl jsem to. Vy&nbsp;jste hodný člověk. Tady mám pro vás dárek. Je&nbsp;to&nbsp;tak divné, že&nbsp;jsem se&nbsp;toho dopustil.“</span></p>
          <p class="chunk" data-nb-ref-number="57" data-nb-words="33" data-nb-chars="197"><span class="idea" data-nb-ref-number="57" id="idea57" data-nb-words="33" data-nb-chars="197">„Ne,“ říká na&nbsp;to&nbsp;inspektor a&nbsp;otáčí hlavou. „Peníze si&nbsp;nechte. Nic nemohu dělat. Na&nbsp;všem tom zboží jsou známky. Musíte se&nbsp;naučit, že&nbsp;nesmíte dávat práci na&nbsp;dodělávkách lidem, kteří nemají povolení.“</span></p>
          <p class="chunk" data-nb-ref-number="58" data-nb-words="14" data-nb-chars="71"><span class="idea" data-nb-ref-number="58" id="idea58" data-nb-words="14" data-nb-chars="71">„Tak to&nbsp;má&nbsp;být!“ volá. „Ale vy&nbsp;jste hodný člověk. Nechte si&nbsp;ty&nbsp;peníze.“</span></p>
          <p class="chunk" data-nb-ref-number="59" data-nb-words="18" data-nb-chars="102"><span class="idea" data-nb-ref-number="59" id="idea59" data-nb-words="18" data-nb-chars="102">„Proč bych si&nbsp;je&nbsp;měl nechávat? Budete muset tak jako tak podat vysvětlení. Nemohu pro vás nic udělat.“</span></p>
          <p class="chunk" data-nb-ref-number="60" data-nb-words="22" data-nb-chars="117"><span class="idea" data-nb-ref-number="60" id="idea60" data-nb-words="22" data-nb-chars="117">„Tak je&nbsp;to&nbsp;správné,“ trvá majitel na&nbsp;svém. „Ale nechte si&nbsp;je. Vůbec si&nbsp;se&nbsp;mnou nedělejte starosti. Jen si&nbsp;je&nbsp;nechte!“</span></p>
          <p class="chunk" data-nb-ref-number="61" data-nb-words="18" data-nb-chars="94"><span class="idea" data-nb-ref-number="61" id="idea61" data-nb-words="18" data-nb-chars="94">„Ne, to&nbsp;nesmíte dělat. A&nbsp;peníze vám nepomohou. Dbejte zákona&nbsp;– to&nbsp;je&nbsp;všechno, co&nbsp;od&nbsp;vás chci.“</span></p>
          <p class="chunk" data-nb-ref-number="62" data-nb-words="12" data-nb-chars="80"><span class="idea" data-nb-ref-number="62" id="idea62" data-nb-words="12" data-nb-chars="80">„Zákona, zákona,“ opakuje majitel podivínsky. „Tak to&nbsp;má&nbsp;být. Budu dbát zákona.“</span></p>
          <p class="chunk" data-nb-ref-number="63" data-nb-words="32" data-nb-chars="192"><span class="idea" data-nb-ref-number="63" id="idea63" data-nb-words="32" data-nb-chars="192">To&nbsp;je&nbsp;jeden z&nbsp;takových příběhů&nbsp;– takřka celý příběh. Tento zaměstnavatel, tak znepokojený vlastními přestupky, tak dychtivý podplácet, je&nbsp;na&nbsp;tom jen o&nbsp;maličko lépe než ti, kdo pro něj pracují.</span></p>
          <p class="chunk" data-nb-ref-number="64" data-nb-words="182" data-nb-chars="1168"><span class="idea" data-nb-ref-number="64" id="idea64" data-nb-words="182" data-nb-chars="1168">V&nbsp;jiných činžácích a&nbsp;zadních budovách jsou další dílny a&nbsp;výrobny, ale všechny je&nbsp;lze popsat týmž způsobem. Muži, ženy a&nbsp;děti denně šijí kabáty, vesty, pumpky a&nbsp;dlouhé kalhoty. Vedlejším oborem jsou dílny, kde se&nbsp;šijí pracovní oděvy, pláštěnky, klobouky, čepice, šle, vlněné košile a&nbsp;blůzy. Někde šijí šaty a&nbsp;živůtky, spodní prádlo a&nbsp;límečky, kalhotové pásy, sukně, košile, pletené kabelky; jinde šijí kožešiny nebo vyrábějí kožešinové ozdoby, péra a&nbsp;umělé květiny, deštníky nebo i&nbsp;kravaty. Je&nbsp;to&nbsp;všechno jediná veliká práce se&nbsp;šitím, se&nbsp;šitím na&nbsp;stroji nebo v&nbsp;rukou při dodělávkách. Jen živitelů rodin, kteří tuto práci skutečně dělají, jsou statisíce. Stranou zůstávají lidé podporovaní&nbsp;– nemluvňata, školní děti, staří rodiče a&nbsp;tělesně neschopní příbuzní. Projděte New Yorkem a&nbsp;Brooklynem, a&nbsp;kdykoli přijdete do&nbsp;chudých končin, najdete tam tyto dělníky. Bydlí v&nbsp;nejhorších domech, které jsou na&nbsp;spadnutí. Chytří Italové i&nbsp;lidé jiných národností, jimž se&nbsp;říká „padrones“, najímají někdy celé bloky od&nbsp;takových lidí, jako je&nbsp;William Waldorf Astor, a&nbsp;rozdělují všechny původní byty na&nbsp;dva nebo tři. Tyto komůrky pak pronajímají dříčům a&nbsp;tím začíná přelidněnost činžáků.</span></p>
          <p class="chunk" data-nb-ref-number="65" data-nb-words="98" data-nb-chars="616"><span class="idea" data-nb-ref-number="65" id="idea65" data-nb-words="98" data-nb-chars="616">Podle určitých svědectví lze poznat, jak zlé to&nbsp;bylo s&nbsp;těmito činžáky v&nbsp;minulosti. Například mezi každou přední a&nbsp;zadní místností, právě tak jako mezi zadní místností a&nbsp;předsíní, najdete zde okénko. Bylo zákonem nařízeno udělat tato okénka, poněvadž rozdělení jednoho bytu na&nbsp;dva nebo tři znamenalo, že&nbsp;byly zazděny spojující dveře a&nbsp;bylo tak zabráněno přirozenému oběhu vzduchu. Stát tedy rozhodl, že&nbsp;okénko, otvírající se&nbsp;do&nbsp;předsíně, bude aspoň do&nbsp;jisté míry zlepšením, a&nbsp;proto nastalo toto prorážení okének. Ale ukázalo se, že&nbsp;je&nbsp;to&nbsp;beze smyslu. Takřka všichni nájemníci si&nbsp;tato okénka zcela určitě zase zazdili.</span></p>
          <p class="chunk" data-nb-ref-number="66" data-nb-words="191" data-nb-chars="1178"><span class="idea" data-nb-ref-number="66" id="idea66" data-nb-words="191" data-nb-chars="1178">Pokud jde o&nbsp;jiné věci, jsou tato vnucená zákonná opatření ve&nbsp;většině případů dobrodiním, ať&nbsp;se&nbsp;mohou někdy zdát jakkoli násilná. Lidé se&nbsp;nesmějí tísnit, dusit a&nbsp;umírat v&nbsp;místnostech, kde jich sedm bydlí v&nbsp;prostoru, určeném původně pro jednoho. Majitelé domů je&nbsp;nesmějí k&nbsp;tomu nutit, a&nbsp;jestliže je&nbsp;příčinou chudoba, je&nbsp;třeba ji&nbsp;odstranit. Pokud zákon nepřikáže, že&nbsp;podlahy musí být čisté a&nbsp;stropy obíleny, nájemníci nikdy nenajdou čas, aby to&nbsp;udělali. Pokud nebudou z&nbsp;místnosti, kde se&nbsp;pracuje, odstraněny postele, a&nbsp;pokud by&nbsp;nebylo dovoleno pracovat v&nbsp;této místnosti jen jedné osobě, dříč, pracující za&nbsp;hladovou mzdu, vždy tu&nbsp;bude mít víc než pět nebo šest lidí, kteří budou trpět s&nbsp;ním. Vynuťte provedení tohoto zákona a&nbsp;tito dělníci, jestliže nebudou smět pracovat, pokud by&nbsp;těmto podmínkám nevyhověli, nakonec jim vyhoví a&nbsp;budou ovšem žádat za&nbsp;svou práci větší mzdu. Výrobci, zadávající práci za&nbsp;hladové mzdy, nemohou na&nbsp;těchto lidech žádat, aby pracovali zadarmo, a&nbsp;majitelé domů nebudou mít komu tyto místnosti pronajmout, jestliže nebudou podle zákona tak čisté, aby v&nbsp;nich bylo dovoleno pracovat. Břemeno tedy v&nbsp;jisté malé míře padá na&nbsp;majitele domu, nikoli však vždycky.</span></p>
          <p class="chunk" data-nb-ref-number="67" data-nb-words="104" data-nb-chars="663"><span class="idea" data-nb-ref-number="67" id="idea67" data-nb-words="104" data-nb-chars="663">Zaměstnavatel či&nbsp;šéf této malé dílny, jenž je&nbsp;tak znepokojen vlastními přestupky a&nbsp;tak rád by&nbsp;podplácel, je&nbsp;jen bezmocným nástrojem v&nbsp;rukou vyššího šéfa. Není hanebným utlačovatelem svých bližních. Jeho nadřízenými jsou veliké krejčovské podniky na&nbsp;Broadwayi a&nbsp;jinde. Platí, co&nbsp;tyto podniky dávají, a&nbsp;pro sebe si&nbsp;nechává nevelký výtěžek. Jestliže zákon donutí tyto lidi pracovat méně nebo za&nbsp;nákladnějších podmínek, budou muset dostávat víc nebo hladovět, ale velké výrobny je&nbsp;nemohou nechat hladovět. Výrobci je&nbsp;dnes vskutku nechávají takřka vyhladovět, ale přece jen jim platí částky nezbytné k&nbsp;tomu, aby je&nbsp;udrželi při životě; v&nbsp;tom tedy je&nbsp;onen význam zákona.</span></p>
          <p class="chunk" data-nb-ref-number="68" data-nb-words="90" data-nb-chars="537"><span class="idea" data-nb-ref-number="68" id="idea68" data-nb-words="90" data-nb-chars="537">Vyrůstat zde a&nbsp;proniknout, to&nbsp;je&nbsp;však zase zcela jiná záležitost. Při svém způsobu práce mají tito lidé velmi málo času na&nbsp;výchovu. Je&nbsp;zde veliký boj o&nbsp;obživu, a&nbsp;pokud není vykonáván na&nbsp;rodiny přísný dohled, posílají děti do&nbsp;práce ještě dříve, než je&nbsp;jim dvanáct. Byl jsem kdysi přítomen v&nbsp;kterési výrobně vázanek právě ve&nbsp;chvíli, kdy bylo vykázáno pět zaměstnanců, poněvadž nemohli prokázat, že&nbsp;jim je&nbsp;více než čtrnáct let. Osobně jsem viděl asi tucet dílen, ze&nbsp;kterých bylo za&nbsp;ranní inspekce vykázáno po&nbsp;jednom nedorostlém zaměstnanci.</span></p>
          <p class="chunk" data-nb-ref-number="69" data-nb-words="11" data-nb-chars="69"><span class="idea" data-nb-ref-number="69" id="idea69" data-nb-words="11" data-nb-chars="69">„Proč jsi přišel domů?“ vyptávají se&nbsp;večer rodiče, kteří to&nbsp;nechápou.</span></p>
          <p class="chunk" data-nb-ref-number="70" data-nb-words="3" data-nb-chars="21"><span class="idea" data-nb-ref-number="70" id="idea70" data-nb-words="3" data-nb-chars="21">„Vyhnala mě&nbsp;policie.“</span></p>
          <p class="chunk" data-nb-ref-number="71" data-nb-words="67" data-nb-chars="387"><span class="idea" data-nb-ref-number="71" id="idea71" data-nb-words="67" data-nb-chars="387">Zde dole, po&nbsp;celém tom podivném světě, znamená policie všechno. Dohlíží na&nbsp;chování, usmiřuje hádky, zabraňuje v&nbsp;činech zločincům. Hrůza z&nbsp;policie přiměje mnohé děti k&nbsp;tomu, aby se&nbsp;učily ve&nbsp;škole, kdežto jinak by&nbsp;se&nbsp;dřely doma nebo někde jinde v&nbsp;dílně. Životní boj je&nbsp;jim však nepřátelský a&nbsp;většina z&nbsp;těchto dětí vyrůstá, aniž se&nbsp;jim dostalo těch výhod, jež jsou pro jiné děti samozřejmé.</span></p>
          <p class="chunk" data-nb-ref-number="72" data-nb-words="74" data-nb-chars="457"><span class="idea" data-nb-ref-number="72" id="idea72" data-nb-words="74" data-nb-chars="457">Je&nbsp;však též mnoho ústavů, jež mají těmto lidem podávat pomocnou ruku. Je&nbsp;zde Židovská podpůrná společnost a&nbsp;Sdružení pro právní podporu, které mají veliké a&nbsp;vznešené budovy. Jsou tu&nbsp;spolky pro rekreaci pod širým nebem, městská hřiště, školy a&nbsp;pobočky univerzit&nbsp;– to&nbsp;všechno tu&nbsp;je, ale přesto je&nbsp;procento těch, kteří vy­užívají těchto možností, velmi malé. Rodiče musí příliš těžce bojovat o&nbsp;živobytí. A&nbsp;účinky jejich zanedbanosti na&nbsp;životy dětí jsou veliké.</span></p>
          <p class="chunk" data-nb-ref-number="73" data-nb-words="113" data-nb-chars="760"><span class="idea" data-nb-ref-number="73" id="idea73" data-nb-words="113" data-nb-chars="760">Přesto však znám právníka, který má&nbsp;v&nbsp;místě své činnosti vynikající pověst a&nbsp;který se&nbsp;vypracoval právě z&nbsp;těchto životních podmínek; Broadway od&nbsp;Třicáté čtvrté ulice k&nbsp;jihu, nemluvíme-li o&nbsp;mnoha jiných ulicích, je&nbsp;vroubena vývěsními štíty těch, kteří překonali peněžní nesnáze, jak byly dány životem v&nbsp;těchto podmínkách. Naneštěstí však vyřešení peněžních otázek není jediná důležitá věc. Přestože dosáhnou postavení, v&nbsp;němž mají zlaté vývěsní štíty, automobily a&nbsp;dost příležitostí k&nbsp;soukromým radovánkám, nejsou tím jejich životy o&nbsp;nic krásnější. Vzhledem k&nbsp;původním životním podmínkám zůstávají až&nbsp;příliš často zamračení, krutí a&nbsp;hrabiví, zůstává v&nbsp;nich pokřiven všechen smysl pro poctivost; způsobil to&nbsp;onen těžký boj, kterým museli projít, aby nabyli peněz.</span></p>
          <p class="chunk" data-nb-ref-number="74" data-nb-words="71" data-nb-chars="453"><span class="idea" data-nb-ref-number="74" id="idea74" data-nb-words="71" data-nb-chars="453">Takřka jediným ideálem, který vidí před sebou tito lidé, bojující v&nbsp;těchto končinách dosud těžce o&nbsp;živobytí, je&nbsp;představa, že&nbsp;získají peníze. Statisícům dětí, synům a&nbsp;dcerám pracujících rodičů, jejichž životy jsou právě tak těžké jako život onoho Maďara, kterého jsem vylíčil, a&nbsp;jejichž domovy jsou právě tak bez krásy, vštěpuje se&nbsp;v&nbsp;samém počátku dětství učení, že&nbsp;bohatství je&nbsp;všechno&nbsp;– nejubožejší a&nbsp;nejvíc ponižující učení, jež lze komukoli vštípit.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./americke_osudy_007.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>