<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Ústraní vyřazených">
    <meta name="apple-mobile-web-app-capable" content="yes">
    <title>Ústraní vyřazených</title>
    <link rel="stylesheet" href="./style/style.min.css" media="screen" integrity="sha256-EAcAoh4bH4+fb1dtQiDCgZPfIxnBnL+lbmL5Hc0pzMU=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Theodore Dreiser: Americké osudy">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Americké osudy">
    <meta property="og:title" content="Americké osudy">
    <meta property="og:type" content="book">
    <meta property="og:book:author" content="Theodore Dreiser">
    <meta property="twitter:title" content="Theodore Dreiser: Americké osudy">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./americke_osudy_006.html">
    <link rel="next" href="./americke_osudy_008.html">
    <meta name="nb-order" content="3">
    <link rel="self" href="americke_osudy_007.html">
    <meta name="nb-identifier" content="dreiser-americke-osudy-71919e2">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2659" data-nb-chars="16116">
    <nav role="doc-toc">
      <ul class="plain section">
        <li><a href="americke_osudy_005.html">Sv.&nbsp;Columba a&nbsp;řeka</a></li>
        <li><a href="americke_osudy_006.html">Dříči v&nbsp;činžácích</a></li>
        <li><a href="americke_osudy_007.html">Ústraní vyřazených</a></li>
        <li><a href="americke_osudy_008.html">Útočiště</a>
          <ol class="headings-toc">
            <li><a href="americke_osudy_008.html#i">I</a></li>
            <li><a href="americke_osudy_008.html#ii">II</a></li>
            <li><a href="americke_osudy_008.html#iii">III</a></li>
            <li><a href="americke_osudy_008.html#iv">IV</a></li>
            <li><a href="americke_osudy_008.html#v">V</a></li>
            <li><a href="americke_osudy_008.html#vi">VI</a></li>
            <li><a href="americke_osudy_008.html#vii">VII</a></li>
            <li><a href="americke_osudy_008.html#viii">VIII</a></li>
          </ol>
        </li>
        <li><a href="americke_osudy_009.html">Na okraji života</a>
          <ol class="headings-toc">
            <li><a href="americke_osudy_009.html#muži-venbsptmě">Muži ve&nbsp;tmě</a></li>
            <li><a href="americke_osudy_009.html#muži-vbouři">Muži v&nbsp;bouři</a></li>
            <li><a href="americke_osudy_009.html#muži-venbspsněhu">Muži ve&nbsp;sněhu</a></li>
          </ol>
        </li>
        <li><a href="americke_osudy_010.html">Přízrak zlata</a></li>
        <li><a href="americke_osudy_011.html">Půjdete na chvíli ke mně?</a></li>
        <li><a href="americke_osudy_012.html">De Maupassant mladší</a></li>
        <li><a href="americke_osudy_013.html">Písničkáři</a></li>
        <li><a href="americke_osudy_014.html">Princ zlodějem</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./americke_osudy_006.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="18"><span class="idea" data-nb-ref-number="1" id="idea1" data-nb-words="2" data-nb-chars="18">Ústraní vyřazených</span></h1>
        <section>
          <p class="chunk" data-nb-ref-number="2" data-nb-words="98" data-nb-chars="602"><span class="idea" data-nb-ref-number="2" id="idea2" data-nb-words="98" data-nb-chars="602">Uprostřed čtvrti, jež byla kdysi módní částí New Yorku, avšak dnes je&nbsp;zle upadající oblastí činžáků, stojí hotel, který je&nbsp;v&nbsp;mých očích jednou ze&nbsp;zvláštností New Yorku. Z&nbsp;jistého hlediska to&nbsp;ani není hotel a&nbsp;z&nbsp;jiného hlediska je&nbsp;to&nbsp;skutečně hotel, neboť jde o&nbsp;jakéhosi míšence nebo křížence mezi hotelem a&nbsp;dobročinným ústavem, o&nbsp;jedno z&nbsp;těch lidumilných zřízení z&nbsp;časných let po&nbsp;roce devatenáct set, jež měla překlenout nějakou formou chudinské podpory onu nesmírnou propast mezi bohatými a&nbsp;chudými; tuto propast, s&nbsp;níž se&nbsp;jaksi nepočítalo v&nbsp;republice sloužící lidskému bratrství a&nbsp;rovnosti mezi lidmi.</span></p>
          <p class="chunk" data-nb-ref-number="3" data-nb-words="133" data-nb-chars="808"><span class="idea" data-nb-ref-number="3" id="idea3" data-nb-words="133" data-nb-chars="808">Ať&nbsp;už&nbsp;je&nbsp;to&nbsp;tedy cokoli, alespoň vnějškově je&nbsp;to&nbsp;docela hezká stavba devět pater vysoká, se&nbsp;zdmi z&nbsp;nažloutlých cihel, s&nbsp;římsami z&nbsp;šedého kamene a&nbsp;s&nbsp;velikou převislou střechou z&nbsp;tmavě červených zprohýbaných tašek, jež připomíná Florencii a&nbsp;jih. Kdyby tato budova stála někde na&nbsp;volném prostranství, byla by&nbsp;podivuhodná. Jak by&nbsp;se&nbsp;však podle vnějšku zdálo, není to&nbsp;hotel přijímající vynikající hosty, neboť tento dům byl postaven pro účely docela jiné. A&nbsp;přes snahy a&nbsp;sny těch, kteří chtěli podávat pomocnou ruku spíše lidem ocitnuvším se&nbsp;dočasně v&nbsp;nesnázích než těm, kdo trvale byli v&nbsp;bídě, a&nbsp;kteří tedy takovým lidem chtěli poskytnout přechodné bydliště na&nbsp;jejich cestě vzhůru a&nbsp;nikoli na&nbsp;jejich sestupu, jsou většinou hosty tohoto domu ti&nbsp;druzí. Je&nbsp;to&nbsp;ve&nbsp;skutečnosti středisko lidí „sražených a&nbsp;vyřazených“.</span></p>
          <p class="chunk" data-nb-ref-number="4" data-nb-words="165" data-nb-chars="979"><span class="idea" data-nb-ref-number="4" id="idea4" data-nb-words="165" data-nb-chars="979">Přibližně v&nbsp;době, kdy byl tento dům postaven, nebo o&nbsp;málo později ocitl jsem se&nbsp;v&nbsp;nesnázích. Nebyl jsem úplně bez peněz a&nbsp;byl bych mohl tím nebo oním způsobem najít obživu, kdyby mi&nbsp;to&nbsp;byla dovolila moje hrdost, ale právě tato hrdost a&nbsp;takový duševní stav, který se&nbsp;musí jako horečka nebo vášeň sám strávit, nedovolovaly mi, abych úspěšně podnikl to, co&nbsp;bych byl za&nbsp;normálních okolností mohl a&nbsp;chtěl dělat. Byl jsem neklidný, duševně mi&nbsp;bylo zle, byl jsem velmi sklíčen. Život mi&nbsp;připadal truchlivý a&nbsp;většinou i&nbsp;odporný, jako by&nbsp;mezi mnou a&nbsp;další mou cestou stály fúrie. Ale vracet jsem se&nbsp;nechtěl. A&nbsp;poněvadž mi&nbsp;nechyběla odvaha, poněvadž jsem měl jakousi zamračenou tvrdošíjnost, jež nepřipouštěla, abych se&nbsp;vrátil, a&nbsp;nepřipouštěla ani, abych žádal o&nbsp;pomoc, vyhledal jsem alespoň na&nbsp;krátké období útočiště zde, asi tak, jako by&nbsp;lodník hledal za&nbsp;zuřící bouře na&nbsp;moři útočiště v&nbsp;nějakém na&nbsp;pohled klidném přístavu, prostě v&nbsp;jakémkoli přístavu, jen aby se&nbsp;ubránil úplnému zničení.</span></p>
          <p class="chunk" data-nb-ref-number="5" data-nb-words="203" data-nb-chars="1271"><span class="idea" data-nb-ref-number="5" id="idea5" data-nb-words="203" data-nb-chars="1271">A&nbsp;našel jsem tu&nbsp;přístav opravdu podivný a&nbsp;smutný, něco nezařaditelného a&nbsp;fantastického, kde se&nbsp;skrýval nezařaditelný a&nbsp;fantastický dav. Byli tu&nbsp;vyschlí starci se&nbsp;šedými vousy, kteří zde promarňovali svoje poslední dny, a&nbsp;přece v&nbsp;nich byl jakýsi náznak odvahy a&nbsp;vzdoru nebo alespoň mlhavá a&nbsp;pobloudilá vůle k&nbsp;životu. Byli tu&nbsp;vyhublí, potrhaní, nepořádně vypadající mladíci s&nbsp;podivnýma, neklidnýma a&nbsp;nervózníma očima a&nbsp;s&nbsp;podivnými, neklidnými, lstivými a&nbsp;nervózními způsoby. Byli tu&nbsp;věční nuzáci, a&nbsp;dokonce i&nbsp;pobudové, žebráci, pouliční hráči na&nbsp;housle a&nbsp;trubky, pouliční zpěváci, pouliční mrzáci a&nbsp;žebráci všeho druhu. Některé z&nbsp;nich jsem už&nbsp;dokonce ve&nbsp;svých lepších dnech potkal někde na&nbsp;ulici a&nbsp;dal jsem jim několik centů. Zde jsem se&nbsp;tedy s&nbsp;nimi setkal znovu. Byli všichni tak zubožení, jestliže ne&nbsp;tělesně a&nbsp;hmotně, tedy alespoň duševně, takže styk s&nbsp;nimi vyváděl z&nbsp;rovnováhy, a&nbsp;dokonce i&nbsp;urážel. Většinou chodili s&nbsp;výrazem takové vyčerpanosti a&nbsp;beznadějné neschopnosti, že&nbsp;pohled na&nbsp;ně&nbsp;opravdu znepokojoval. Všichni byli oblečeni do&nbsp;šatstva, jež nebylo dobré, avšak nikdy se&nbsp;o&nbsp;něm nemohlo říci, že&nbsp;je&nbsp;úplně roztrhané. V&nbsp;mnoha případech to&nbsp;byly průměrné obnošené šaty, jaké asi nosívá člověk, který sice ztratil zaměstnání, ale dosud usiluje zachovat si&nbsp;slušný vzhled.</span></p>
          <p class="chunk" data-nb-ref-number="6" data-nb-words="133" data-nb-chars="831"><span class="idea" data-nb-ref-number="6" id="idea6" data-nb-words="133" data-nb-chars="831">Byli byste zde například zastihli lidi, jejichž obleky byly dost zachovalé, ale jejichž boty byly rozšlapané a&nbsp;potrhané. A&nbsp;byli zde zase lidé, jejichž klobouky a&nbsp;boty byly v&nbsp;dobrém stavu, ale kalhoty měli obnošené a&nbsp;roztřepané. A&nbsp;opět jiní měli slušné kalhoty a&nbsp;uspokojivé dobré kabáty, ale prádlo tak ubohé a&nbsp;zašlé a&nbsp;vázanku tak vybledlou, že&nbsp;to&nbsp;bylo okamžitě nápadné. Pouhý pohled na&nbsp;tyto nedostatky, jak si&nbsp;sami zřejmě uvědomovali, neboť se&nbsp;je&nbsp;kradmo pokoušeli zastřít, stačil je&nbsp;usvědčit z&nbsp;nouze nebo z&nbsp;něčeho ještě horšího. Mezi těmito stupni a&nbsp;stavy byly ještě další drobné odstíny, například nedopatřením odhalený cíp bavlněné košile pod oděvem poněkud lepší jakosti, vyčnívající kousek hadru, jenž sloužil jako kapesník, posunutý okraj falešné náprsenky a&nbsp;podobně. Postupně to&nbsp;nutilo buď k&nbsp;účasti, k&nbsp;smíchu, nebo k&nbsp;obojímu.</span></p>
          <p class="chunk" data-nb-ref-number="7" data-nb-words="148" data-nb-chars="907"><span class="idea" data-nb-ref-number="7" id="idea7" data-nb-words="148" data-nb-chars="907">A&nbsp;jak se&nbsp;tam žilo! Nebylo v&nbsp;tom životě nic, podle čeho by&nbsp;bylo možno určit, jaký vlastně je&nbsp;například z&nbsp;hlediska štěstí nebo pohodlí. Přes všechnu vnější náročnost a&nbsp;vnitřní prostornost neměla budova vlastně nic jiného než dvě obrovské haly nebo dvorany, kolem nichž byla nastavěna v&nbsp;ochozech patra s&nbsp;pokoji, stoupající bez přerušení až&nbsp;k&nbsp;velikým skleněným střechám či&nbsp;krytům nad devátým patrem. Byly tu&nbsp;ještě jiné velké místnosti, čítárna a&nbsp;kuřácký pokoj s&nbsp;křesly a&nbsp;stoly. Ale tam bylo dovoleno pobývat jen mezi devátou dopolední a&nbsp;desátou večerní a&nbsp;kromě toho je&nbsp;hlídaly tak nevrlé a&nbsp;nepřívětivé typy dozorců nebo hlídačů, jaké se&nbsp;jen mohou vyskytnout&nbsp;– takoví dozorci a&nbsp;hlídači, jaké například může zaměstnávat věznice nebo nějaký dobročinný ústav. Po&nbsp;pravdě jsem neviděl nikdy žádný ústav, v&nbsp;kterém se&nbsp;za&nbsp;služby žádá úplata, kde by&nbsp;se&nbsp;hostům dostávalo méně zdvořilosti, shovívavosti a&nbsp;srdečného uvítání.</span></p>
          <p class="chunk" data-nb-ref-number="8" data-nb-words="153" data-nb-chars="934"><span class="idea" data-nb-ref-number="8" id="idea8" data-nb-words="153" data-nb-chars="934">Jak jsem brzy zjistil, byli jsme tu&nbsp;všichni z&nbsp;milosti. Po&nbsp;celý dlouhý den od&nbsp;deváté hodiny dopolední, kdy bylo třeba uvolnit obývanou místnost, až&nbsp;do&nbsp;páté hodiny, kdy tam bylo možno opět vstoupit, nedalo se&nbsp;dělat nic jiného než chodit ulicemi, jestliže jste neměli zaměstnání, jak tomu bylo ve&nbsp;většině případů, nebo sedět v&nbsp;jedné z&nbsp;dvoran spolu s&nbsp;těmi nezařaditelnými lidmi, kteří přímo vyzařovali sklíčenost, kterou sami pociťovali, a&nbsp;kteří byli příliš mlčenliví nebo příliš vyhýbaví, plaší a&nbsp;malomyslní, aby s&nbsp;někým chtěli promluvit. Nadto tu&nbsp;nikdo z&nbsp;těchto lidí nebyl vítán. Neboť jestliže jste zůstali v&nbsp;těchto halách mezi devátou a&nbsp;pátou hodinou denní, zřízenci si&nbsp;vás prohlíželi, jestliže vůbec na&nbsp;vás pohlédli, s&nbsp;výrazem takové lhostejnosti nebo pohrdání, jako by&nbsp;říkali: „Což nemáte vůbec nic na&nbsp;práci?“ Většina z&nbsp;těch, s&nbsp;nimiž se&nbsp;tu&nbsp;bylo možno stýkat, skutečně to&nbsp;tak pociťovala. Bylo to&nbsp;příliš zřejmé, nebylo možno se&nbsp;mýlit.</span></p>
          <p class="chunk" data-nb-ref-number="9" data-nb-words="336" data-nb-chars="2010"><span class="idea" data-nb-ref-number="9" id="idea9" data-nb-words="336" data-nb-chars="2010">Ale vraťme se&nbsp;k&nbsp;tomu typu lidí, kteří se&nbsp;sem přicházeli ubytovat. Člověk byl nucen ptát se&nbsp;zde, odkud sem všichni přišli. Jak je&nbsp;možno, že&nbsp;je&nbsp;mezi nimi taková rozmanitost věku, životnosti nebo jejího nedostatku? Neboť ne&nbsp;všichni byli staří nebo nemocní a&nbsp;uboze oblečení. U&nbsp;některých tomu bylo právě naopak. Ale jak se&nbsp;zase jiným vůbec daří udržet se&nbsp;při životě, i&nbsp;když tenhle domov je&nbsp;podporuje? Co&nbsp;s&nbsp;nimi bylo dříve? Takové myšlenky se&nbsp;zde vnucovaly, ať&nbsp;jste chtěli nebo nechtěli. Někteří z&nbsp;nich vypadali naprosto bez naděje. A&nbsp;jiní (říkal jsem si) byli zase jen od&nbsp;přirozenosti lenoši nebo už&nbsp;jen to, co&nbsp;z&nbsp;nich zbývalo, lidé příliš slabí, příliš nestálí ve&nbsp;svých záměrech nebo příliš lhostejní, aby začali v&nbsp;jakémkoli směru o&nbsp;něco usilovat. Alespoň bylo možno právě takovéhle lidi tady očekávat. A&nbsp;byli tu&nbsp;zase lidé lepšího duševního stavu a&nbsp;s&nbsp;lepším jádrem, jako jsem byl například já, kteří zde byli z&nbsp;nutnosti a&nbsp;kteří byli dočasně nuceni takto šetřit, ať&nbsp;to&nbsp;byl život jakkoli ubohý. Jiní byli zřejmě zločinci nebo poživači omamných jedů, trpěli nevyléčitelnými nebo bolestnými nemocemi, měli jen málo peněz a&nbsp;nedostatek nebo jen velmi málo sil a&nbsp;chtěli se&nbsp;tu&nbsp;skrýt, spočinout zde a&nbsp;spokojit se&nbsp;životem tak pokoutním a&nbsp;levným, jaký se&nbsp;zde naskytoval. (Nejvyšší sazby za&nbsp;pokoj a&nbsp;k&nbsp;tomu zdarma koupel ve&nbsp;společných sprchách včetně ručníků a&nbsp;mýdla pohybovaly se&nbsp;mezi pětadvaceti a&nbsp;čtyřiceti centy za&nbsp;den. Jídlo v&nbsp;hotelové jídelně, ať&nbsp;už&nbsp;bylo jakékoli, stálo patnáct centů. Jedl jsem tam několikrát.) Kapsáři a&nbsp;vrahové z&nbsp;jiných měst se&nbsp;sem hrnuli a&nbsp;nebývalo nesnadno rozeznat někdy detektiva, zkoumajícího upřeně ty, kteří se&nbsp;zde ubytovali. Ostatní byli trosečníci velkoměstského života&nbsp;– staří, mladí i&nbsp;středních let, z&nbsp;nichž ti&nbsp;první a&nbsp;poslední většinou již překročili dobu úspěchu, aniž čehokoli dosáhli, a&nbsp;ostatní čekali v&nbsp;proudu, až&nbsp;se&nbsp;jim snad naskytne něco lepšího. Někteří z&nbsp;nich mi&nbsp;připadali jako lidé, kteří bojovali dobře, ale nadarmo. Život je&nbsp;zpražil. Jiní vypadali, jako by&nbsp;vůbec nebyli bojovali.</span></p>
          <p class="chunk" data-nb-ref-number="10" data-nb-words="163" data-nb-chars="978"><span class="idea" data-nb-ref-number="10" id="idea10" data-nb-words="163" data-nb-chars="978">A&nbsp;vlastnosti těch zdejších pokojů (z&nbsp;nichž jeden jsem byl nucen přijmout), ten dojem, který vyvolávaly, ten jejich vzhled kobek v&nbsp;nějakém ústavě nebo ve&nbsp;vězení, jenž pro ně&nbsp;byl tak příznačný! Jak jsem zjistil, nebyly to&nbsp;vlastně ani pokoje, nýbrž kobky rozdělené a&nbsp;zařízené tak, aby poskytovaly co&nbsp;nejvíc nájemného prostoru, aby dávaly zakladateli a&nbsp;řediteli co&nbsp;nejvíc možností osobního dohledu a&nbsp;špehování, ale hostu jen holou postel. Jak jsem již řekl, byly všechny uspořádány kolem vnitřní dvorany nebo vnějších zdí, aby do&nbsp;nich přicházelo světlo buď zevnitř, nebo zvenčí, jak tomu bývá v&nbsp;hotelích a&nbsp;věznicích. Ale ten jejich prostor, ta&nbsp;úžasně malá okénka, jimiž bylo možno vyhlížet buď do&nbsp;jedné z&nbsp;oněch dvoran, nebo na&nbsp;ulici venku! Nebyly větší než pět krát osm stop a&nbsp;v&nbsp;každém z&nbsp;pokojů byla malá železná postel, jediná židle a&nbsp;velmi malý přístěnek nebo šatník, kam bylo možno odložit šatstvo, ale jeho rozměry byly tak nepatrné, že&nbsp;jen těžko to&nbsp;bylo možno nazvat zařízením.</span></p>
          <p class="chunk" data-nb-ref-number="11" data-nb-words="76" data-nb-chars="464"><span class="idea" data-nb-ref-number="11" id="idea11" data-nb-words="76" data-nb-chars="464">A&nbsp;dělicí stěny nebyly vlastně stěny, nýbrž jen mramorové přepážky na&nbsp;železných nohách a&nbsp;hácích, od&nbsp;podlahy zvednuté dvě stopy vysoko a&nbsp;dosahující až&nbsp;na&nbsp;tři stopy ke&nbsp;stropu, a&nbsp;to dovolovalo, jestliže jste na&nbsp;to&nbsp;měli chuť, pozorovat dole sousedovy nohy nebo si&nbsp;prohlížet celý jeho pokoj, jakmile jste si&nbsp;jen stoupli na&nbsp;postel a&nbsp;dívali se&nbsp;nahoře přes přepážku. Tyto otevřené prostory byly samozřejmě zamřížovány, aby nikdo nemohl vstoupit do&nbsp;pokoje jinudy než dveřmi.</span></p>
          <p class="chunk" data-nb-ref-number="12" data-nb-words="118" data-nb-chars="713"><span class="idea" data-nb-ref-number="12" id="idea12" data-nb-words="118" data-nb-chars="713">Je&nbsp;jasno, že&nbsp;takovéhle zařízení vylučovalo jakýkoli pocit soukromí. Jakmile jste byli v&nbsp;kobce, doléhaly k&nbsp;vám ze&nbsp;všech částí budovy zvuky všeobecné činnosti&nbsp;– šoupání nohou, odkašlávání, klapot domina dole v&nbsp;čítárně, hlasy, které si&nbsp;na&nbsp;něco stěžovaly, rozhovory, přecházení sem a&nbsp;tam, bouchání dveří ze&nbsp;všech konců a&nbsp;co všechno ještě. Nadto pronikal ovzduší celé budovy tabákový kouř a&nbsp;otravoval je&nbsp;a&nbsp;kazil dech všech stupňů intenzity, od&nbsp;dechu opilcova po&nbsp;dech poživače omamných jedů a&nbsp;souchotinářův. Bylo to, jako by&nbsp;člověk žil v&nbsp;příšerném snu. Předpokládalo se&nbsp;o&nbsp;vás, že&nbsp;jste sám, přitom jste byl i&nbsp;nebyl sám, jenže jste neměl žádný pocit soukromí, nýbrž jen pocit, že&nbsp;jste odloučen a&nbsp;pak zanedbáván a&nbsp;drážděn.</span></p>
          <p class="chunk" data-nb-ref-number="13" data-nb-words="69" data-nb-chars="430"><span class="idea" data-nb-ref-number="13" id="idea13" data-nb-words="69" data-nb-chars="430">Šíření těchto zvuků a&nbsp;tohoto ovzduší až&nbsp;do&nbsp;časných jitřních hodin bylo k&nbsp;zešílení. Především je&nbsp;už&nbsp;v&nbsp;samé chudobě a&nbsp;nečistotě něco skličujícího a&nbsp;ničivého jako v&nbsp;plynu nebo v&nbsp;chemickém kvašení. Chudoba má&nbsp;barvu, pach, vyzařování právě tak silné jako kterýkoliv plyn nebo kvašení. Chudoba mluví. Truchlí a&nbsp;její vyzařování je&nbsp;ničivé. Proto pociťujeme nejen v&nbsp;nemoci, nýbrž i&nbsp;v&nbsp;chudobě instinktivní popud, který nás vybízí uprchnout.</span></p>
          <p class="chunk" data-nb-ref-number="14" data-nb-words="157" data-nb-chars="934"><span class="idea" data-nb-ref-number="14" id="idea14" data-nb-words="157" data-nb-chars="934">V&nbsp;deset hodin bylo nařízeno zhasnout na&nbsp;ochozech i&nbsp;ve&nbsp;dvoranách a&nbsp;také v&nbsp;tu chvíli všechna světla zhasla. Poněvadž v&nbsp;pokojích žádná světla nebyla, nastala všude tma. Před touto chvílí bylo slyšet šoupání nohou celého toho davu směrem k&nbsp;lůžkům, narovnávání židlí na&nbsp;stoly, aby potom mohl být hotel za&nbsp;noci vymeten. Nastalo všeobecné otvírání a&nbsp;zavírání dveří a&nbsp;bylo slyšet, jak se&nbsp;tu&nbsp;a&nbsp;tam někdo potmě hrabe ve&nbsp;svých movitostech nebo si&nbsp;urovnává postel. A&nbsp;nakonec za&nbsp;časných jitřních hodin, kdy tu&nbsp;měl vládnout klid a&nbsp;mír, slyšeli jste pak – ať&nbsp;jste chtěli, nebo nechtěli – chrápání, kašel a&nbsp;naříkání svého souseda, sousedova souseda a&nbsp;prostě všech až&nbsp;do&nbsp;nejzazších končin ochozů a&nbsp;pater. Bylo slyšet chraplavé hlasy podrážděných lidí, kteří žádali: „Přestaň s&nbsp;tím,“ nebo: „Nech toho,“ a&nbsp;odjinud zase: „Jdi k&nbsp;čertu, kdo myslíš, že&nbsp;jsi?“, a&nbsp;odpovědi někdy drsné, někdy jen podrážděné, které však naplnily noc hlukem a&nbsp;nedovolovaly spát.</span></p>
          <p class="chunk" data-nb-ref-number="15" data-nb-words="132" data-nb-chars="821"><span class="idea" data-nb-ref-number="15" id="idea15" data-nb-words="132" data-nb-chars="821">Když však konečně všechny tyto drobné nesnáze byly odstraněny a&nbsp;poslední muž buď přestal nadávat, nebo se&nbsp;rozhodl zabývat se&nbsp;svými myšlenkami méně slyšitelně, nastala chvíle, kdy se&nbsp;zdálo, jako by&nbsp;příroda i&nbsp;zde byla konečně schopna „splétat zamotané klubko starostí“. Hluční se&nbsp;nyní ztišili, v&nbsp;neklidných nastal mír. Po&nbsp;celé budově bylo slyšet rytmický, souzvučný dech. Měli jste pocit, jako by&nbsp;byla ve&nbsp;světě uvedena v&nbsp;činnost nějaká chemická nebo psychická síla, jako by&nbsp;pod účinkem nějakého chemického nebo fyzického kejklířství byl náhle život schopen řešit své nesnáze, i&nbsp;když vy&nbsp;jste toho nebyli schopni, jako by&nbsp;tyto pochybně zrozené duše v&nbsp;tělech dýchaly v&nbsp;nějakém souhlase a&nbsp;jako by&nbsp;se&nbsp;ticho a&nbsp;tma podílely na&nbsp;nějakém vychytralém, obrovském záměru, jak ukonejšit mysli znavených a&nbsp;jak nakonec vnést do&nbsp;chaosu řád.</span></p>
          <p class="chunk" data-nb-ref-number="16" data-nb-words="139" data-nb-chars="829"><span class="idea" data-nb-ref-number="16" id="idea16" data-nb-words="139" data-nb-chars="829">Za&nbsp;jitra se&nbsp;však člověk probudil (aspoň já&nbsp;jsem se&nbsp;tak probouzel) k&nbsp;mnohem bolestnějšímu poznání, co&nbsp;to&nbsp;znamená být velmi chudý. Jak jsem zjistil, nebylo tu&nbsp;žádné příslušenství, alespoň ne&nbsp;takové, kterého by&nbsp;bylo možno použít v&nbsp;soukromí. Lázeň byla veřejná, a&nbsp;to jen sprcha, jeden z&nbsp;řady prskajících kotoučů tam dole v&nbsp;přízemí, kde jste se&nbsp;museli napřed shromáždit s&nbsp;ostatními a&nbsp;vzít si&nbsp;šaty s&nbsp;sebou&nbsp;– neboť jestliže jste nevstali časně, nemohli jste se&nbsp;už&nbsp;vrátit do&nbsp;pokoje. Ručník naštěstí měl každý svůj a&nbsp;jenom u&nbsp;umyvadel bylo několik společných ručníků. Společným záchodem bylo buď dlouhé koryto, nebo řada otevřených klozetů a&nbsp;to byla jen oddělení bez dveří podél jedné ze&nbsp;stěn. Místnost na&nbsp;holení měla jen zrcadla nad umyvadly, žádná oddělení. A&nbsp;stále se&nbsp;tu&nbsp;kolem loudali dozorci, kteří dohlíželi, aby nikdo nic nepoškodil.</span></p>
          <p class="chunk" data-nb-ref-number="17" data-nb-words="22" data-nb-chars="141"><span class="idea" data-nb-ref-number="17" id="idea17" data-nb-words="22" data-nb-chars="141">Nelze pochybovat o&nbsp;nezbytnosti takového přísného, takřka vězeňského dozoru, ale všeobecně to&nbsp;působilo&nbsp;– alespoň na&nbsp;mne&nbsp;– velmi hrubě a&nbsp;trpce.</span></p>
          <p class="chunk" data-nb-ref-number="18" data-nb-words="34" data-nb-chars="201"><span class="idea" data-nb-ref-number="18" id="idea18" data-nb-words="34" data-nb-chars="201">„K&nbsp;čertu s&nbsp;tebou,“ (dozorci byli z&nbsp;nějakého zvláštního důvodu většinou Angličané), „ty si&nbsp;asi myslíš, že&nbsp;se&nbsp;jindy nemůžeš začít holit než v&nbsp;devět. Povídám ti, nech toho. Zavíráme tady. Hned toho nech.“</span></p>
          <p class="chunk" data-nb-ref-number="19" data-nb-words="19" data-nb-chars="117"><span class="idea" data-nb-ref-number="19" id="idea19" data-nb-words="19" data-nb-chars="117">Tak mluvil k&nbsp;ubožákovi s&nbsp;třídenním vousem, který se&nbsp;zřejmě ještě nedostal tak daleko, aby pochopil řád tohoto ústavu.</span></p>
          <p class="chunk" data-nb-ref-number="20" data-nb-words="20" data-nb-chars="121"><span class="idea" data-nb-ref-number="20" id="idea20" data-nb-words="20" data-nb-chars="121">„Tady nemůžeš takhle kolem sebe cákat vodu, povídám ti. To&nbsp;není žádná lázeň. Jestli chceš takhle cákat, jdi do&nbsp;přízemku.“</span></p>
          <p class="chunk" data-nb-ref-number="21" data-nb-words="15" data-nb-chars="80"><span class="idea" data-nb-ref-number="21" id="idea21" data-nb-words="15" data-nb-chars="80">Tak zase mluvil k&nbsp;jinému, který si&nbsp;při holení nepočínal tak pečlivě, jak by&nbsp;měl.</span></p>
          <p class="chunk" data-nb-ref-number="22" data-nb-words="7" data-nb-chars="47"><span class="idea" data-nb-ref-number="22" id="idea22" data-nb-words="7" data-nb-chars="47">„Tak sebou budeš muset pohnout, zavíráme tady.“</span></p>
          <p class="chunk" data-nb-ref-number="23" data-nb-words="74" data-nb-chars="453"><span class="idea" data-nb-ref-number="23" id="idea23" data-nb-words="74" data-nb-chars="453">Tohle řekl muži, který se&nbsp;pohodlně usadil v&nbsp;hale a&nbsp;byl by&nbsp;snad překážel dozorci, jenž tu&nbsp;chtěl zametat nebo rozhazovat trochu pilin. Při každé příležitosti a&nbsp;co chvíli jsem si&nbsp;uvědomoval, že&nbsp;nikoli host, nýbrž dozorce nebo uklízečka jsou tu&nbsp;důležité a&nbsp;nadřazené osoby. A&nbsp;připadlo mi&nbsp;po&nbsp;třídenním pozorování, že&nbsp;dozorci přímo vyhledávali přestupky a&nbsp;drobné chyby hostí, aby mohli ukázat svou autoritu a&nbsp;vyhlásit před světem svou moc. Zbavovalo to&nbsp;odvahy.</span></p>
          <p class="chunk" data-nb-ref-number="24" data-nb-words="243" data-nb-chars="1427"><span class="idea" data-nb-ref-number="24" id="idea24" data-nb-words="243" data-nb-chars="1427">Nejsmutnější na&nbsp;celé věci bylo, že&nbsp;toto bydliště se&nbsp;všemi nedostatky bylo pro mnohé ještě příliš drahé. Jak mohl kdokoli vidět, přicházeli sem někteří jenom mezi desátou dopolední a&nbsp;desátou večerní, to&nbsp;je&nbsp;v&nbsp;hodinách, kdy bylo možno pobývat v&nbsp;oněch dvoranách, aby zde strávili dlouhé hodiny v&nbsp;teple. Nemohli si&nbsp;dovolit ony palácové pokoje, a&nbsp;tak tu&nbsp;jenom pobývali za&nbsp;dne. Bylo tu&nbsp;aspoň teplo a&nbsp;světlo, a&nbsp;tak to&nbsp;bylo do&nbsp;desáté večerní docela snesitelné. Poněvadž však neměli pokoje, do&nbsp;kterých by&nbsp;se&nbsp;odebrali, museli pak ven. Poněvadž se&nbsp;tím prozrazovali jako nezvaní hosté, brzy o&nbsp;nich dozorci věděli a&nbsp;bylo je&nbsp;pak vídat, jak je&nbsp;sledují pohledy, a&nbsp;někdy s&nbsp;nimi i&nbsp;mluvili a&nbsp;říkali jim patrně, aby sem už&nbsp;nechodili, aby „toho nechali“. Byli to&nbsp;žebráci noclehující na&nbsp;lavičkách, skutečně ještě pod úrovní těch, kteří si&nbsp;mohli dovolit tady přespávat, a&nbsp;tak nehodní ani toho pohrdání, jímž byli častováni ti, kteří zde přespávali. Vídal jsem je, jak se&nbsp;v&nbsp;půl desáté nebo ve&nbsp;tři čtvrti na&nbsp;deset plouží při zdi ven a&nbsp;vypadají jako psi, kteří jsou v&nbsp;nebezpečí, že&nbsp;budou vykopnuti. Viděl jsem také muže, který začal v&nbsp;zavírací hodinu počítat svoje zbývající mince, okamžik počítal, pak se&nbsp;zvedl a&nbsp;vyklouzl do&nbsp;noci. O&nbsp;takových lidech nelze říci, že&nbsp;jsou naprosto nicotní, dospěli však na&nbsp;nejnižší stupeň žebříku, sestupují dolů, nejdou vzhůru, a&nbsp;před nimi je&nbsp;jen Bowery, nemocnice nebo řeka&nbsp;– poslední a&nbsp;myslím i&nbsp;nejmilosrdnější útočiště.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./americke_osudy_008.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>